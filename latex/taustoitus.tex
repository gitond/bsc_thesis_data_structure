\chapter{Taustoitus} \label{Taustoitus}

\section{Polunetsintä ongelmana}\label{pOngelmana}
Polunetsintä tarkoittaa tietotekniikan kontekstissa ongelmaa, jossa halutaan 
koneellisesti löytää, sekä mahdollisesti myös piirtää sallittu polku kahden 
etukäteen määritellyn pisteen väliin. Useissa polunetsinnän liittyvissä 
ongelmissa halutaan myös, että löydetty polku olisi jollain tavalla 
optimaalinen. Optimaalinen polku voisi esimerkiksi olla lyhyempi tai nopeampi 
kuin muut mahdolliset polut. \cite{MathewAndMalathy} \par
	Jotta polunetsintäongelmia voitaisiin ratkaista koneellisesti, 
tarvitsee ne ensin muuttaa matemaattiseen esitysmuotoon. Tämän vuoksi 
polunetsintäongelmat voidaan jakaa kahteen osaonglemaan: graafigeneraatioon 
ja polunetsintäalgoritmin käyttöön. Graafigeneraatiota tarvitaan, koska polun 
löytämiseen käytetyt algoritmit toimivat tyypillisesti graafeissa. Siinä 
muutetaan polunetsintäongelman alueena toimiva maasto- tai kartta-alue 
graafimuotoiseksi rakentamalla siitä esimerkiksi luurankomalli 
(skeletonization). \cite{ACMHindawi} Tämä tutkielma on keskittynyt 
polunetsintäalgoritmeihin ja niiden käyttöön, eikä graafigeneraatiota tämän 
vuoksi käsitellä tutkielmassa laajemmin.
\\
\paragraph{\textit{* Tässä voisi olla jokin kuva kartan muuttamisesta graafiksi *}}\mbox{}
\\
	Polunetsintäongelmat voidaan myös jakaa yksiagentillisiin 
(single-agent) ja moniagentillisiin (multi-agent) polunetsintäongelmiin. 
Yksiagentillisissa ongelmissa ongelma-alueella liikkuu vain yksi agentti, 
jolle pyritään löytämään optimaalinen polku jostain lähtöpisteestä johonkin 
päämäärään. Moniagentillisisssa ongelmissa alueella liikkuvia agentteja on 
useita. Näissä kaikilla agenteilla on oma lähtöpiste ja oma päämäärä ja 
kaikille tulee löytää optimaaliset polut niin, että agentit eivät törmäile 
toisiinsa ja niiden välille ei synny reititykseen liittyviä konflikteja. 
\cite{arXivMAPF} Näistä ongelmatyypeistä tämä tutkielma on käsittelee 
pääasiassa yksiagentilliseen polunetsintään kehitettyjä 
polunetsintäalgoritmeja.

\section{Algoritmeista}\label{algoritmeista}
Tässä tutkielmassa tarkasteltavat algoritmit ovat kaksiulotteisissa 
ajoaikana muuttumattomissa graafeissa toimivia yksiagenttisia 
polunetsintäalgoritmeja, ellei toisin mainita. Nämä algoritmit voidaan jakaa 
niiden toimintaperjaatteen mukaan epäinformoituihin (uninformed), 
informoituihin (informed) ja metaheuristisiin (metaheuristic) 
hakualgoritmeihin(search algorithms).\cite{applSciLawande}\par
	Epäinformoidut hakualgoritmit ovat yksinkertaisia algoritmeja, jotka 
eivät ole tietoisia ongelma-alueensa yksityiskohdista. Näin ollen 
epäinformoidut hakualgoritmit perustuvat toimintamalliin, jossa kuljetaan 
graafissa solmukohdalta toiseen kaaria pitkin niin kauan kunnes ollaan 
löydetty polku lähtösolmusta maalisolmuun. Tätä toimintamallia sanotaan 
joskus myös sokean haun konseptiksi (blind search).\cite{applSciLawande}\par
	Informoidut hakualgoritmit sen sijaan käyttävät ongelma-alueesta 
laskettuja tietoja hyväksi nopeuttaakseen ajoaikaa. Tyypillisesti tämä 
tehdään laskemalla seuraavaksi läpikäytävien solmukohtien etäisyys 
maalisolmusta käyttämällä niinkutsuttua heuristista funktiota. Näin ollen 
jokaiselle graafissa olevalle solmukohdalle \textbf{n} saadaan laskettua sen 
kautta kulkevan polun hinta \textbf{F(n)} käyttämällä hintafunktiota 
\textbf{F(n) = G(n) + H(n)} , jossa \textbf{G(n)} on solmulle \textbf{n} 
asti kuljettu matka lähtösolmusta ja \textbf{H(n)} on heuristisen funktion 
palauttama arvo. Korkeahintaisia solmukohtia ei tutkita algoritmin ajon 
aikana, jonka takia tutkittavia solmuja on yhteensä vähemmän ja algoritmi on 
nopeampi ajaa.\cite{applSciLawande}\par
	A* (luetaan A-tähti tai A-star) on yksi esimerkki informoidusta 
hakualgoritmista. A* on yksi suosituimmista polunetsintäalgoritmeista 
käytännön sovelluskohteista. Tämä johtuu siitä, että A* on yksinkertainen 
implementoida ja se palauttaa aina optimaalisen polun, mikäli käytetään 
sopivaa heuristista funktiota.\cite{MathewAndMalathy} Sen pohjalta on 
myös kehitetty muita polunetsintäalgoritmeja.\cite{applSciLawande}\par
	Metaheuristiset algoritmit eivät perustu heuristisiin funktioihin tai 
solmukohtien tutkimiseen vaan ne käyttävät muunlaisia keinoja polkujen 
etsimiseen.\cite{applSciLawande} Niitä ei käydä tässä tutkielmassa tarkemmin 
läpi.
\\
\paragraph{\textit{* Huom! Jos tutkielma jäämässä liian lyhyeksi, GA:ta mahd käsitellään luvun \ref{joitainP} alilukuna *}}\mbox{}
\\

\section{Esimerkkejä sovelluskohteista}\label{eSuovelluskohteista}
