\chapter{Taustoitus} \label{Taustoitus}

\section{Polunetsintä ongelmana}\label{pOngelmana}
Polunetsintä tarkoittaa tietotekniikan kontekstissa ongelmaa, jossa halutaan 
koneellisesti löytää polku kahden etukäteen määritellyn pisteen välillä. 
Useissa polunetsinnän liittyvissä ongelmissa halutaan myös, että löydetty 
polku olisi jollain tavalla optimaalinen. Optimaalinen polku voisi 
esimerkiksi olla lyhyempi tai nopeampi kuin muut mahdolliset 
polut~\cite{MathewAndMalathy}.\par
	Jotta polunetsintäongelmia voitaisiin ratkaista koneellisesti, 
täytyy ne ensin muuttaa matemaattiseen esitysmuotoon. Polunetsintäongelmat 
voidaankin jakaa kahteen osaongelmaan: graafigeneraatioon ja 
polunetsintäalgoritmin käyttöön. Graafigene\-raatiota tarvitaan, koska polun 
löytämiseen käytetyt algoritmit toimivat tyypillisesti graafeissa. Siinä 
muutetaan polunetsintäongelman alueena toimiva maasto- tai kartta-alue 
graafimuotoiseksi rakentamalla siitä esimerkiksi luurankomalli 
(skeletonization)~\cite{ACMHindawi}. Tämä tutkielma on keskittynyt 
jälkimmäiseen ongelmaan, polunetsintäalgoritmeihin ja niiden käyttöön, eikä 
graafigeneraatiota tämän vuoksi käsitellä tutkielmassa laajemmin. \par
	Polunetsintäongelmat voidaan edelleen jakaa yksiagentillisiin 
(single-agent) ja moniagentillisiin (multi-agent) polunetsintäongelmiin. 
Yksiagentillisissa ongelmissa ongelma-alueella liikkuu vain yksi agentti, 
jolle pyritään löytämään optimaalinen polku jostain lähtöpisteestä johonkin 
päämäärään. Moniagentillisissa ongelmissa alueella liikkuvia agentteja on 
useita. Näissä kaikilla agenteilla on oma lähtöpiste ja oma päämäärä ja 
kaikille tulee löytää optimaaliset polut niin, että agentit eivät törmäile 
toisiinsa ja niiden välille ei synny reititykseen liittyviä 
konflikteja~\cite{arXivMAPF}. Näistä ongelmatyypeistä tämä tutkielma käsittelee 
pääasiassa yksiagentilliseen polunetsintään kehitettyjä 
polunetsintäalgoritmeja.

\section{Algoritmeista}\label{algoritmeista}
Tässä tutkielmassa tarkasteltavat algoritmit ovat kaksiulotteisissa 
ajoaikana muuttumattomissa graafeissa toimivia yksiagenttisia 
polunetsintäalgoritmeja, ellei toisin mainita. Nämä algoritmit voidaan jakaa 
niiden toimintaperiaatteen mukaan epäinformoituihin (uninformed), 
informoituihin (informed) ja metaheuristisiin (metaheuristic) 
hakualgoritmeihin (search algorithms)~\cite{applSciLawande}.\par
	Epäinformoidut hakualgoritmit ovat yksinkertaisia algoritmeja, jotka 
eivät ole tie\-toisia ongelma-alueensa yksityiskohdista. Näin ollen 
epäinformoidut hakualgoritmit perustuvat toimintamalliin, jossa kuljetaan 
graafissa solmukohdasta toiseen kaaria pitkin niin kauan kunnes ollaan 
löydetty polku lähtösolmusta maalisolmuun. Tätä toimintamallia sanotaan joskus 
myös sokeaksi hauksi (blind search)~\cite{applSciLawande}.\par
	Informoidut hakualgoritmit sen sijaan käyttävät ongelma-alueesta 
laskettuja tie\-toja hyväksi nopeuttaakseen ajoaikaa. Tyypillisesti tämä 
tehdään laskemalla seuraavaksi läpikäytävien solmukohtien etäisyys 
maalisolmusta käyttämällä niin kutsuttua heuristista funktiota. Näin ollen 
jokaiselle graafissa olevalle solmukohdalle $n$ saadaan laskettua sen 
kautta kulkevan polun hinta $F(n)$ käyttämällä hintafunktiota 
$F(n) = G(n) + H(n)$, jossa $G(n)$ on solmulle $n$ asti kuljettu matka 
lähtösolmusta. $H(n)$ on heuristisen funktion palauttama arvo. 
Kalliita solmukohtia ei tutkita algoritmin ajon aikana, jonka takia 
tutkittavia solmuja on sokeaan hakuun verrattuna yhteensä vähemmän ja 
algoritmi on nopeampi ajaa~\cite{applSciLawande}.\par
	A* (luetaan A-tähti tai A-star) on yksi esimerkki informoidusta 
hakualgoritmista. A* on yksi suosituimmista polunetsintäalgoritmeista 
käytännön sovelluskoh\-teissa. Tämä johtuu siitä, että A* on yksinkertainen 
toteuttaa ja se palauttaa aina optimaalisen polun, mikäli käytetään 
sopivaa heuristista funktiota~\cite{MathewAndMalathy}. Sen pohjalta on 
myös kehitetty muita polunetsintäalgoritmeja~\cite{applSciLawande}.\par
	Metaheuristiset algoritmit eivät perustu heuristisiin funktioihin tai 
solmukohtien tutkimiseen vaan ne käyttävät muunlaisia keinoja polkujen 
etsimiseen~\cite{applSciLawande}. Niitä ei käydä tässä tutkielmassa tarkemmin 
läpi.

\section{Esimerkkejä sovelluskohteista}\label{eSuovelluskohteista}
Polunetsintäongelmia joudutaan ratkomaan muun muassa videopeleissä, 
karttaoh\-jelmissa, erilaisissa simulaatioissa ja 
robotiikassa~\cite{ACMHindawi}, sekä esimerkiksi logistiikan alan 
automaatiossa ja robotisoitujen autojen kehityksessä~\cite{arXivMAPF}. 
Merkittävän suuri osa po\-lun\-etsintäongelmiin liittyvistä tutkimuksista tehdään 
nimenomaan 
videopelien~\cite{MathewAndMalathy}\cite{ACMHindawi}\cite{mazeGameTrilogi}
ja robotiikan~\cite{ACMHindawi}\cite{DelaunayVoronoiAStar} näkökulmasta.\par
	Polunetsintäongelmia esiintyy videopeleissä, koska niissä on usein 
tarve simuloida ei-pelattavien hahmojen (non-playable character, NPC) 
liikkeitä niin, että niille on määritelty lähtö- ja maalipisteet, sekä 
sallitut ja kielletyt liikkumisalueet. Kun polunetsintäalgoritmeja 
sovelletaan videopeleihin, on tärkeää, että algoritmit ovat laskennallisesti 
tehokkaita. Esimerkiksi reaaliaikaisissa strategiapeleissä 
(real-time strategy, RTS) pelaaja liikuttaa useita eri yksiköitä eri puolille 
karttaa merkitsemällä niille pisteitä joiden kautta kulkea. Näissä 
tilanteissa on pelikokemuksen kannalta tärkeää, etteivät eri yksiköille 
suoritettavat polunetsintäalgoritmit vaikuttaisi pelin 
sujuvuuteen~\cite{MathewAndMalathy}. \textcite{mazeGameTrilogi} tutkivat 
eri polunetsintäalgoritmien toimimista videopelissä, jossa pelaaja rakentaa 
valmiiksi annetuista palikoista labyrintin ja algoritmi yrittää ratkaista 
sen. Tutkimuksessa A* osoittautui tutkituista algoritmeista parhaaksi. 
Vastaavankaltainen tutkimus käydään yksityiskohtaisemmin läpi tutkielman 
luvussa \ref{benchmarking}. \par
	Videopelien lisäksi polunetsintäalgoritmeja sovelletaan myös 
karttaohjelmissa. Niissä polunetsintää käytetään reitinhakuun, joka on 
karttaohjelmien eräs päätoiminnallisuus. Reitinhakuun käytetään usein 
Dijkstran algoritmia~\cite{IOPDijkstra}, josta puhutaan tarkemmin tutkielman 
luvussa \ref{dijkstra}. Karttaohjelmissa polunetsintä on kuitenkin melko 
erilaista kuin videopeleissä. On tärkeää, että yksittäisen optimaalisen reitin 
sijasta reitinhaku palauttaa käyttäjälle useita vaihtoehtoisia ajoreittejä, 
joita generoidaan lisää ajon aikana siltä varalta, että liikenteen olosuhteet 
muuttuvat~\cite{Lanelet2}. \textcite{Lanelet2} käyvät artikkelissaan läpi 
suunnittelemansa digitaalisen kartta-alustan Lanelet2:n lähestymistapaa 
reitinhakuun. Polunetsintäalgoritmien käyttö karttaohjelmien reitinhaussa 
käydään tarkemmin läpi tutkielman luvussa \ref{karttaohjelmat}.\par
	Polunetsintää on tutkittu myös paljon robotiikan näkökulmasta. 
Robotiikassa polunetsintää joudutaan soveltamaan muun muassa kun 
kehitetään itseajavia ajoneuvoja ja tehtaassa liikkuvia 
teollisuusrobotteja~\cite{arXivMAPF}. Esimerkiksi \textcite{Lanelet2} 
pohtivat artikkelissaan muun muassa sitä, miten itseajaville autoille 
voitaisiin kehittää karttapalveluita, joita ne voisivat soveltaa. 
Polunetsinnän soveltaminen robotiikassa on hyvin monipuolista, koska 
ongelmat ovat keskenään erilaisia ja lähestymistavatkin voivat olla 
erilaisia. Esimerkiksi jos polunetsintää käytetään tilanteessa, jossa 
tehtaassa liikkuu kymmeniä teollisuusrobotteja eri koh\-teisiin, niin 
polunetsintäalgoritmeja voidaan ajaa jokaisessa robotissa erikseen, tai 
keskustietokone voi välittää jokaiselle robotille polun, jotka muodostavat 
ratkaisun moniagentilliseen polunetsintäongelmaan. 
\textcite{DelaunayVoronoiAStar} esittävät artikkelissaan 
Delaunay-kolmiomittaukseen perustuvaa graafigeneraatiota ja tehostetun 
A*-algoritmin ajoa liikkuvassa robotissa. Polunetsintäalgoritmien 
soveltamista robotii\-kan sovelluksiin käydään tarkemmin läpi tutkielman 
luvussa \ref{robotiikka}.
